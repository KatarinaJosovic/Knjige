<!DOCTYPE html>
<html>
<head>
	<meta charset="utf-8">
	<title>Prvi domaći</title>
	<link rel="stylesheet" type="text/css" href="css/domaci.css">
</head>
<body>
	<h2>Поноћ</h2>

	 <p class="prvi">... Поноћ је.<br>
	У црном плашту не́ма богиња;<br>
	Слободне душе то је светиња.<br>
	То глухо доба, тај црни час —<br>
	Ал' какав глас?...</p>

	<p class="prvi">По тамном крилу неме поноћи<br>
	К'о грдан талас један једини<br>
	Да се по морској ваља пучини,<br>
	Лагано хуји, к'о да умире,<br>
	Ил' да из црне земље извире.<br>
	Можда то дуси земљи говоре?<br>
	Ил' земља куне своје покоре?<br>
	Ил' небо, можда, даље путује,<br>
	Да моју клетву више не чује?</p>

	<p class="prvi">Па звезде плачу, небо тугује,<br>
	Последњи пут се с земљом рукује...<br>
	Па зар да неба свету нестане?<br>
	Па зар да земљи више не сване?<br>
	Зар да остане —<br>
	Тама?...</p>

	<p class="prvi">И ход се чује...<br>
	Да л' поноћ тако мирно путује?<br>
	Ни ваздух тако тихо не гази.<br>
	К'о да са оног света долази?<br>
	Ил' крадом облак иде навише?<br>
	Ил' болник какав тешко уздише?<br>
	Ил' анђ'о мелем с неба доноси?<br>
	Ил' оштру косу, да га покоси?<br>
	Да љубав не иде?... Да злоба није?...<br>
	Можда се краде, да нам попије<br>
	И ову једну чашу радости?<br>
	Ил', можда, суза иде жалости,<br>
	Да нас ороси тужна капљица?<br>
	Или нам мртве враћа земљица?</p>

	<p>... ... ... ... ... ... ...</p>

	<p class="drugi">Врата шкринуше...<br>
	О, душе! О, мила сени!<br>
	О, <strong>мајко</strong> моја! О, благо мени!<br>
	Много је дана, много година,<br>
	Много је горких било истина;<br>
	Много ми пута дрхташе груди,<br>
	Много ми срца цепаше људи,<br>
	Много сам кај'о, много грешио<br>
	И хладном смрћу себе тешио;<br>
	Многу сам горку чашу попио,<br>
	Многи сам комад сузом топио...</p>

	<p class="drugi deo">О, <strong>мајко, мајко</strong>! О, мила сени!<br>
	Откад те, <strong>мајко</strong>, нисам видео,<br>
	Никаква добра нисам видео...<br>
	Ил', можда, мислиш: »Та добро му је<br>
	Кад оно тихо ткање не чује,<br>
	Што паук везе жицом тананом<br>
	Над оним нашим црним таваном!<br>
	Међу људма је, међу ближњима!«...<br>
	Ал' зло је, <strong>мајко</strong>, бити међ' њима:</p>

	<p class="drugi">Под руку с злобом пакост путује,<br>
	с њима се завист братски рукује,<br>
	А лаж се увек онде находи,<br>
	Где их по свету подлост проводи;<br>
	Ласка их двори, издајство служи,<br>
	А невера се са њима дружи...<br>
	О, мајко, мајко, свет је пакостан,<br>
	Живот је, мајко, врло жалостан...</p>

	<center><img src="https://srpskiumg.files.wordpress.com/2014/03/djura-jaksic.jpg?w=652" alt="Ђура Јакшић" height="70%" border="5px"></center>

	<ul>Основни подаци о песнику:
		<li>најизразитији романтичар међу српским песницима XIX столећа</li>
		<li>сликар, песник, приповедач и драмски писац</li>
		<li>у његовим песмама осећа се одјек <a href="https://sr.wikipedia.org/sr/%D0%8F%D0%BE%D1%80%D1%9F_%D0%93%D0%BE%D1%80%D0%B4%D0%BE%D0%BD_%D0%91%D0%B0%D1%98%D1%80%D0%BE%D0%BD" target="_blank"> Бајрона</a> и бајронизма</li>
	</ul>
	<br>

	<ol>Најпознатије песме:
		<li> Отаџбина </li>
		<li> Ноћ на Горњаку </li>
		<li> На Липару </li>
		<li> Остајте овде </li>
		<li> Вече </li>

	</ol>

	<!-- Додати још неке песме -->

	<p id="zavrsni">За више информација о песнику, кликните <a href="https://sr.wikipedia.org/sr/%D0%82%D1%83%D1%80%D0%B0_%D0%88%D0%B0%D0%BA%D1%88%D0%B8%D1%9B" target="_blank"> овде</a>.</p>
	<br>
	<br>

	<footer>
	<p id="footer"> Катарина Јосовић <br>
	Мастер професор српској језика и књижевности </p>
	</footer>

</body>
</html>